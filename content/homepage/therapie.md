---
title: "De therapie"
weight: 4
header_menu: true
---

Wat gaan we doen?

Ik help jullie om je kind goed in beeld te krijgen.

De beeldentaal van ieder mens is uniek en daarom is de vorm van de therapie altijd maatwerk. De beelden krijgen hun betekenis door de eigenheid en de persoonlijke situatie van het kind of de jongere. Ik beweeg mee in het spel, het verhaal, of creatief werk en ik bied daarbij ook nieuwe beelden aan. Ik zoek naar beelden die de ontwikkeling positief in beweging kunnen brengen. Het kind maakt zich deze beelden onbewust eigen. Dit heeft gaandeweg veranderend gedrag tot gevolg.

- Een therapie- of begeleidingstraject begint altijd met jullie hulpvraag.
- Er volgt een uitgebreid intakegesprek om het levensverhaal van jullie kind in beeld te krijgen, van zwangerschap en geboorte tot op heden, met alle bijzonderheden die daarbij horen. Jullie kind is hierbij niet aanwezig.
- Daarna komt jullie kind vijf keer bij mij in de praktijk.
- Er volgt een oudergesprek waarin we de vraag van jullie kind kunnen verduidelijken. Vaak heb ik dan al praktische adviezen voor de opvoeding thuis. Dit kan voldoende zijn om jullie weer op weg te helpen.
- Als er meer nodig is starten we een langer therapietraject. Een therapie wordt in overleg met ouders (en vanaf 12 jaar ook met het kind) vormgegeven en is altijd op maat. Geen mens is hetzelfde en de therapie is dan ook altijd anders.
- Regelmatig zal er een oudergesprek plaatsvinden om jullie te informeren en te betrekken bij het therapieproces en praktische adviezen mee te geven voor thuis.
- Ouders zijn in principe niet aanwezig bij de therapiesessies. Wel is er volop mogelijkheid tot het stellen van vragen en overleg tijdens een traject. Een traject wordt altijd afgesloten met een oudergesprek.
- Bij enkel ouderbegeleiding, een Sherborne Samenspel traject of therapie voor jongvolwassenen zal het traject er anders uitzien. We kijken samen wat er nodig is en hoe dat vormgegeven kan worden.
