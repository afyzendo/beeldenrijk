---
title: "Beeldenrijk"
weight: 5
header_menu: true
---

Beeldenrijk is de naam van mijn praktijk. Het is een plek waar kinderen hun rijkdom aan innerlijke beelden kunnen uiten. Mijn naam is Geeske Koldijk, ik ben getrouwd en moeder van een dochter en een zoon.

{{< rawhtml >}}
<img style="float: right; width: 300px" src="images/geeske.jpg">
{{< /rawhtml >}}

Ik ben geboren in 1983 in Friesland en daar opgegroeid te midden van weidse luchten en eindeloze weilanden. Na de middelbare school verhuisde ik naar Utrecht om te studeren aan de Universiteit voor Humanistiek. Hier heb ik echt goed leren luisteren en werken vanuit medemenselijkheid. Ik was zwanger van mijn dochter tijdens het schrijven van mijn scriptie en moeder toen ik afstudeerde. Ik heb me volop gewijd aan het moederschap en de opvoeding van mijn kinderen toen zij jonger waren. Daarnaast werkte ik als humanistisch geestelijk verzorger in de ggz. Toen mijn kinderen naar de Vrije School gingen werd ik geraakt door de antroposofische kijk op ontwikkeling en mens zijn en werd voor mij steeds duidelijker dat ik graag met kinderen wilde gaan werken. Voor een kind ligt de wereld nog open, er is nog zoveel mogelijk! Wanneer het even tegen zit kan de juiste begeleiding van grote betekenis zijn. De opleiding tot actief beeldend therapeut kwam op mijn pad en ik wist dat deze manier van werken met kinderen mij paste. Ik volgde deze post-hbo opleiding (verzorgd door de beroepsvereniging voor actief beeldend therapeuten) en studeerde af in 2019.

Ik blijf nieuwsgierig en heb me verder geschoold in verschillende therapeutische methodieken gericht op het bevorderen van hechting en verwerken van trauma zoals Symbooldrama therapie, Sherborne Samenspel en Mentaliseren Bevorderende Therapie. Daarnaast volg ik regelmatig nascholingen op gebied van kunstzinnig werken, antroposofie en psychosociale basiskennis.

Als Wereldspel Practitioner ben ik bevoegd het Wereldspel af te nemen binnen mijn praktijk. Het Wereldspel is een non-verbaal onderzoeksinstrument waarmee cognitieve capaciteiten, sociaal-emotioneel welzijn en leerstrategie van een kind in beeld worden gebracht.

In mijn praktijk kan ik alle opgedane kennis uit studies en ervaring uit het leven inzetten om kinderen en hun ouders te begeleiden op hun weg.

![Tekening](images/kast.jpg)
