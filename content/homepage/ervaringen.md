---
title: "Ervaringen"
weight: 7
header_menu: true
---

> Heel erg bedankt voor je toewijding als speltherapeut voor onze zoon maar ook voor je steun aan ons. Dit waarderen wij enorm. Je hebt een positieve impact gehad op zijn leven en daarvoor willen we jou enorm bedanken.

> Geeske was zorgvuldig in haar werk als therapeut, benaderde ons actief met de vraag wat merkten aan onze zoon, was goed bereikbaar en benaderbaar voor ons als ouders. Onze zoon heeft naar ons idee de sessies als fijn ervaren, was ontspannen en we merkten wel wat aan gedragsverandering bij hem. De sessies hebben ons een beeld gegeven van hem van waaruit we wel verder kunnen voor nu. Dank!

> Bedankt voor alle steun de afgelopen periode. Het écht gesnapt worden is me heel veel waard.

> Ik ben heel blij met de manier waarop je mijn kind hebt geholpen en mij hebt bij gestaan. Je zachte, kalme energie is heel fijn. Je bent onbevooroordeeld en open en vooral ook betrokken. Dankjewel.

> We zijn blij met de therapie die onze dochter bij jou gevolgd heeft. Het heeft volgens ons de mogelijkheid gegeven om met tekenen uiting te kunnen geven aan gevoelens die anders moeilijk waren om te uiten of te vatten. Ook was het fijn om te kunnen zijn wie ze was. Voor ons als ouders was het fijn om nu te kunnen zien dat er op die manier een soort van woorden werden gegeven aan wat ze voelde. Waardoor we haar beter konden gaan begrijpen. Ook wel even verdrietig om te weten waar ze zo lang al mee strubbelde. Maar het heeft ook voor een duidelijke verandering gezorgd. We zijn als ouders het meest blij met de goede stappen die ze heeft gemaakt.

> Onze zoon heeft genoten van het spelen bij jou. Dank voor je aandacht. We hebben meer over ons kind geleerd en we hebben gezien dat het van invloed is geweest. Het blijft een zoektocht, maar je hebt ons een puzzelstukje rijker gemaakt. Dank!

> Geeske heeft mij heel fijn geholpen. Ik voelde me nooit geforceerd en ze heeft een fijne, kalme energie.

> Dank voor de begeleiding van mijn dochter en mij. Door beeldend te laten zien wat er in haar omgaat is het voor mij een stuk makkelijker te begrijpen. En nog het allerbelangrijkste, mijn dochter die snapt het beter. Dit zonder dat het is ingestudeerd. Ze heeft zichzelf leren kennen mede dankzij de therapie. Daar mijn compliment voor.

> Geeske is een heel fijn persoon. Ze luistert goed en geeft veel aandacht. Ze is erg betrokken en is fijn in contact/communicatie. Heel bijzonder! Ze komt afspraken altijd na en heeft mijn zoon en mij echt geholpen.

> We zijn enorm dankbaar voor de manier waarop je onze zoon hebt gezien en geholpen. Heel warm, bijzonder en met zoveel aandacht. Het “resultaat” is een ontroerend. We zijn blij, gelukkig en jou zo dankbaar.

> Door de therapie van onze zoon bij Geeske hebben zowel wij als ouders als ook de leerkracht een veel beter beeld bij wat hij van ons nodig heeft.

> Geeske heeft onze zoon zonder meer “gezien” en ons veel verteld over wat hij nodig heeft en hoe wij hem het beste kunnen begeleiden en verzorgen. Ze heeft dit met veel liefde en aandacht gedaan. We komen graag nog eens terug en kunnen haar aan iedereen aanbevelen.

> Vanaf het eerste contact hebben we ons gezien en gehoord gevoeld. Geeske heeft ons met veel eerlijkheid en respect bejegend. Ik vind dat ze heel zorgvuldig geobserveerd heeft en goed en duidelijk uitlegde wat ze zag. Er is steeds ruimte geweest voor vragen en overleg. Ze was steeds bereikbaar en reageerde snel. Haar benaderingswijze sloot goed aan/was fijn afgestemd op ons gezin en onze opvoeding.
